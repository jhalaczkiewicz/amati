# O edycji

Niniejsza edycja w formie transkrypcji modernizującej z komentarzem została przygotowana na podstawie skanów zabytku dostępnych w bibliotece cyfrowej [Polona](https://polona.pl/preview/45b00d44-4957-41c8-af0e-6e9ccae557ae). Aktualnie dostępna jest treść księgi pierwszej.  

## Zasady transkrypcji

Proponowana transkrypcja modernizująca w niedużym stopniu odróżnia się od transliteracji. Zmierzano do zachowania większości cech dawnego języka polskiego, a uwspółcześnienie dotyczy jedynie grafii, która pozostawiona w formie pierwotnej mogłaby utrudniać czytelnikowi kontakt z tekstem.

**Szczegółowe zasady transkrypcji:**
1. Pisownia i, j
    * W zabytku nie występuje znak „j” na oznaczenie głoski – joty. Zamiast tego w tym miejscu pojawia się „i", które w transkrypcji zastąpiono współczesnym znakiem. Np. iakoby – jakoby, daie – daje.
2. Samogłoski pochylone („a” jasne) 
    * Tak zwane „a" jasne, „a” pochylone, zapisywane w zabytku niekonsekwentnie znakiem „á”, niemające współcześnie odpowiednika w wymowie, wyrównano do głoski „a”.
3. Długie „s” („ſ”)
    * W transkrypcji nie zachowano pisowni długiego „s”. Np. ieſtem – jestem, ſkłonność – skłonność.
4. Podwójne oznaczenia miękkości
    * W transkrypcji nie zachowano podwójnych oznaczeń miękkości, np. trudnośći – trudności.
5. Grupy spółgłoskowe
    * W słowach typu rzekszy, nalazszy, wszytko, śrzodek – zachowywano formę oryginalną bez "ł". 
    * Zgodnie z zabytkiem pomijano jotę w słowach typu namniejszy, nadroższy, nagorszy.
6. Słowa o obcej etymologii
    * Słowa z łaciny i greki, takie jak np. prowincja (*provincia*), astrologia (*astrologia*), transkrybowano z grupami „yj”, „ij”, czyli: prowincyja, astrologija. 
6. Interpunkcja
    * Interpunkcję zasadniczo dostosowano do współczesnych reguł, starając się zachować retoryczny charakter dzieła. 

Ze względu na zespołowy charakter pracy oraz fakt, iż wykonywali ją młodzi adepci edytorstwa naukowego, transkrypcja w niektórych miejscach może odbiegać od ustalonych norm. Twórcy edycji będą wdzięczni drogim Czytelnikom za wskazanie ewentualnych błędów – zapraszamy do [kontaktu](mailto:j.halaczkiewicz@uj.edu.pl). 

## Zespół
Transkrypcję oraz komentarz opracowali studenci II stopnia edytorstwa na Uniwersytecie Jagiellońskim, absolwenci w roku akademickim 2023–2024. Materiał do edycji powstał w ramach zaliczenia ćwiczeń z tekstologii (2022–2023) prowadzonych przez dr hab. Magdalenę Komorowską. Grupy studentów przygotowywały kilkustronicowe partie tekstu według wspólnie ustalonych zasad.

Edycję elektroniczną stworzył zespół złożony z siedmiu studentek II stopnia edytorstwa na Uniwersytecie Jagiellońskim pod kierownictwem dr Joanny Hałaczkiewicz. 

**Projekt edycji, szablon kodowania, obsługa aplikacji i redakcja techniczna:**
* Joanna Hałaczkiewicz

**Kodowanie:**
* Anna Grzybczyk
* Karolina Kapuścińska
* Agata Lech
* Gabriela Paszkowska
* Aleksandra Sobańska
* Agnieszka Tkacz
* Olga Zatońska


## Narzędzia

Do przygotowania edycji wykorzystano narzędzie *open source* [TEI Publisher](https://www.teipublisher.com) oraz dostępne w nim fragmenty kodu (plików .xml, .odd, .css oraz .html). Plik .xml z tekstem edycji powstawał przy użyciu aplikacji Visual Studio Code w środowisku GitHub. 
